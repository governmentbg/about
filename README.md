# Относно

Организацията [governmentbg](https://github.com/governmentbg) е официално място, в което се публикува кодът на проекти, поръчани и заплатени от държавата и различни администрации.

Ако сте представител на министерство, държавна агенция, община, областна администрация или друга администрация, може да поискате да ви бъдат създадени колкото на брой проекта са ви необходими. За целта, бихте могли да се свържете с дирекция "Модернизация на администрацията" към Министерски съвет, или [да създадете ново issue тук](https://github.com/governmentbg/about/issues/new).

Инициативата е част от стремежа към отворено и прозрачно управление, с възможност за повече граждански контрол и участие.
