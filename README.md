# Относно хранилището

_[(English version)](README.en.md)_

[**egov.government.bg** – Министерство на електронното управление](https://egov.government.bg/)

Хранилището [github.com/governmentbg](https://github.com/governmentbg) е официална и е създадена от Администрацията на [Министерския съвет на Република България](http://www.government.bg/). Поддържа се от [Министерство на електронното управление](https://egov.government.bg/) и [Изпълнителна агенция "Инфраструктура на електронното управление"](https://iaieu.egov.bg) Тук се прави огледално копие на кода на проектите в GitLab, финансирани с публични средства. Инициативата е част от стремежа към отворено и прозрачно управление, което да допринесе за по-активен граждански контрол и участие.

За изпълнение на изискването на чл. 58а, т. 1. от Закона за електронно управление (ЗЕУ), административните органи използват за разработка, надграждане или внедряване на информационни системи или електронни услуги публично хранилище и система за контрол на версиите на изходния програмен код и техническата документация.

Съобразно § 9. на Преходни и заключителни разпоредби на Наредба за общите изисквания към информационните системи, регистрите и електронните административни услуги (НОИИСРЕАУ), до изграждане на проектно хранилище за изходен код за съхранение на проекти или части от проекти, разработени за администрацията по поръчка, отговаряща на условията на чл. 58а, т. 1 от Законът за електронно управление, се използва хранилището, което се намира на [git.egov.bg](https://git.egov.bg/explore/projects/).

## Достъп до хранилището

Ако сте представител на централна или териториална администрация, може да заявите създаването на необходимия ви брой проекти. Достъп до хранилището в GitLab се осигурява на изпълнител на поръчка по чл. 58а от ЗЕУ, след подаване на електронно подписано заявление към Изпълнителна агенция "Инфраструктура на електронното управление от администрацията възложител на поръчката. В заявлението администрацията възложител вписва:

- данни за администрацията възложител по поръчката;
- данни за изпълнителя по поръчката;
- номер на договор за изпълнение на поръчка по чл. 58а от ЗЕУ;
- име, телефон и e-mail на лице за контакт на възложителя
- име, телефон и e-mail на лице за контакт на изпълнителя;
- наименование на заявяваното хранилище с дължина до 100 символа, на латиница, със знак „-“ (U+002D - HYPHEN-MINUS) между думите;
- лиценз по чл. 44, ал. 2 от НОИИСРЕАУ, съобразно който се предоставя изходния код на разработката.

Достъпът до хранилището се осъществява чрез SSH връзка от сървър на разработчика изпълнител на поръчката до хранилището.

Възможността за използване на проектно хранилище в GitLab се осигурява според [„Правила за предоставяне на достъп до споделено пространство в хранилище за изходен програмен код по проекти на електронното управление в Република България“](https://dev.egov.bg/PDev/publExtData.jsf?idPubl=502 ).

Приложение 1: [Заявление за предоставяне на достъп](https://dev.egov.bg/PDev/publExtData.jsf?idPubl=502 )

Лица за контакт:

- Николай Недялков, имейл: nnedyalkov@e-gov.bg
- Илия Смоленов, имейл: I.Smolenov@egov.government.bg
- Наделин Антонов, имейл: nsantonov@e-gov.bg

## Принос към проектите

Проектите тук са с отворен код. Всеки проект съдържа лицензионно споразумение, под което се разпространява кодът и проектните файлове и което указва как могат да бъдат преизползвани тези файлове. Сътрудничеството по проектите се насърчава. Следвайте инструкциите за това в съответния проект.
